Inleiding
Door de veranderingen in elektriciteitsnetwerk in Nederland heeft Alliander zijn handen vol met het aanpassen en uitbreiden van het elektriciteitsnetwerk. Door onder andere personeelstekorten ondervindt Alliander uitdagingen met het correct noteren van de inhoud van laagspanningskasten. 

Zo kunnen database genoteerde gegevens over de laagspanningskasten mogelijk niet meer actueel zijn met de huidige situatie van zo’n kast. Monteurs maken foto’s van de kast als zij die aanpassen. Alleen zijn er honderden foto’s die met de hand nagekeken moeten worden. Er moet namelijk gekeken worden in de laagspanningskast welke velden (rij met 3 fases) zijn aangesloten of niet.

Het idee van Alliander is dat wij dit met beeldherkenning technologie kunnen doen. Aan ons de opdracht om onderzoek te doen en een proof of concept (PoC) te maken. 

Dit doen we aan de hand van verschillende deelvragen die de conclusie van één hoofdvraag uitmaken. Deze deelvragen koppelen we aan een onderzoeksmethode(s). Ook maken wij een planning en bepalen we risico’s die mogelijk ondervonden worden. 
Probleemstelling
Er is een grote batch met afbeeldingen (minimaal 200 afbeeldingen om het programma mee te trainen) van goede kwaliteit (Minimaal 480p resolutie, in correcte belichting) en inhoud. De inhoud van de laagspanningskast wordt gecontroleerd. Er moet gecontroleerd worden welke velden in de kast zijn aangesloten. Wij mogen er vanuit gaan dat een veld volledig is aangesloten of niet. 

De gewenste situatie is dat een object detectieprogramma ontwikkeld met AI velden in de laagspanningskast kan controleren of zij aangesloten zijn of niet. Dit moet dan worden teruggeven in bijvoorbeeld een JSON-formaat. 




Doelstelling
Het ontwikkelen en implementeren van een beeld herkenningssysteem voor laagspanningskasten binnen Alliander met als doel het automatiseren van de identificatie en beoordeling van de staat van laagspanningskasten om de efficiëntie van het onderhoudsproces te verhogen, de betrouwbaarheid van het energienetwerk te verbeteren. 

Binnen 10 weken streven wij ernaar een initiële versie van het systeem te ontwikkelen die in staat is om de aangesloten velden in laagspanningskasten te identificeren en te classificeren met een basisnauwkeurigheid van 50%. Na deze eerste fase is het ons doel om de nauwkeurigheid van het systeem verder te verhogen tot een acceptabel niveau van 70%.
